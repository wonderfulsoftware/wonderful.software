# พื้นฐานที่ควรมี

:::warning DRAFT
This is a draft content and may be incomplete or inaccurate.
:::

- สำหรับคอร์สนี้ เราคาดว่าคุณจะมีพื้นฐานต่อไปนี้ครับ:

- อย่างแรก คือ คอมพิวเตอร์ — ขอแนะนำให้ใช้คอมพิวเตอร์ในการศึกษาคอร์สนี้ครับ
    จะใช้ระบบปฏิบัติการ Windows, Mac หรือ Linux ก็ได้
    แต่ไม่แนะนำให้ใช้มือถือหรือแท็บเล็ตในการศึกษาคอร์สนี้
    เพราะในคอร์สนี้จะมีกิจกรรมที่ให้ลงมือปฏิบัติค่อนข้างเยอะ
    ซึ่งเครื่องมือต่างๆ เช่น JavaScript Console ไม่มีให้ใช้บนมือถือหรือแท็บเล็ต

- ความรู้เรื่องการใช้งานคอมพิวเตอร์พื้นฐาน — อย่างเช่น
    รู้จักระบบไฟล์และโฟลเดอร์ในคอมพิวเตอร์
    และรู้จักการใช้งานเว็บเบราเซอร์ เช่น Google Chrome

- ภาษาอังกฤษพื้นฐาน — ถึงแม้เนื้อหาในคอร์สนี้จะเป็นภาษาไทย
    แต่การจะเขียนโปรแกรม ต้องอาศัยการศึกษาค่อนข้างเยอะ ไม่สามารถพึ่งให้คอร์สเรียนสอนทุกอย่างที่ต้องรู้ได้
    แต่องค์ความรู้ต่างๆ ในโลกของโปรแกรมมิ่ง
    ทั้งเอกสาร คู่มือ บทเรียน แหล่งอ้างอิงต่างๆ ส่วนมากจะเป็นภาษาอังกฤษครับ

- เบราเซอร์ Google Chrome — ความจริงสามารถใช้เบราเซอร์อะไรก็ได้
    แต่เนื้อหาในคอร์สนี้จะใช้ Google Chrome เป็นตัวอย่างทั้งหมด
    หากคุณใช้ Google Chrome สิ่งที่คุณเห็นจริงก็น่าจะใกล้เคียงกับเนื้อหาในคอร์สมากกว่าใช้เบราเซอร์อื่นๆ
    และถ้าเป็นไปได้อยากจะแนะนำให้ใช้ Google Chrome แบบภาษาอังกฤษครับ เพราะปัจจุบัน Google Chrome เวอร์ชั่นภาษาไทยแปลคำศัพท์บางคำได้ค่อนข้างแปลก อาจจะทำให้เกิดความสับสน จึงไม่แนะนำให้ใช้ Google Chrome แบบภาษาไทยครับ
    เนื้อหาในคอร์สนี้จะอิง Google Chrome เวอร์ชั่นภาษาอังกฤษเป็นหลักครับ

- การพิมพ์ดีด — การมีพื้นฐานการพิมพ์ดีดที่ดี จะช่วยให้เขียนโปรแกรมได้ง่ายขึ้น
    เพราะว่าคุณจะได้ใช้พลังสมองไปกับตัวลอจิคของโปรแกรม
    แทนที่จะมานั่งหาว่าปุ่มอะไรอยู่ตรงไหน
    ถ้าคุณอยากรู้ว่าปัจจุบันคุณพิมพ์ได้กี่คำต่อนาที ควรพิมพ์ได้เร็วกี่คำต่อนาที หรืออยากรู้ว่ามีวิธีฝึกพิมพ์ดีดอย่างไรบ้าง สามารถดูบทเสริมเรื่อง “การพิมพ์ดีด” ได้
