---
draft: true
---

# รู้จักกับมินิโปรเจกต์

**มินิโปรเจกต์** คือโปรเจกต์ขนาดเล็กๆ ที่เราสามารถสร้างขึ้นมาได้โดยใช้เวลาไม่นาน เพื่อนำเรื่องที่เรียนรู้มาใช้งานจริง

## เกี่ยวกับมินิโปรเจกต์

- สมัยที่ผมเด็กๆ
  พ่อกับแม่ผมเคยซื้อชุดประกอบวงจรไฟฟ้า ([Snap Circuits](https://en.wikipedia.org/wiki/Snap_Circuits)) มาให้เล่น
  ในชุดประกอบไปด้วยตัวและอุปกรณ์ไฟฟ้าต่างๆ ที่เราสามารถประกอบเข้าด้วยกัน เพื่อสร้างวงจรไฟฟ้าต่างๆ ได้

  <figure class="figure">
    <img src="https://im.dt.in.th/ipfs/bafybeidlov2fp3ks3zf33c2es3gowjrilk6aqieanzyxvpuybi77d26l3i/image.webp" alt="">
    <figcaption>Snap Circuit ที่นำมาประกอบเป็นเครื่องวิทยุที่สามารถฟังเสียงจากสถานีวิทยุได้จริง<br><a href="https://commons.wikimedia.org/wiki/File:Snap_Circuits_AM_radio.jpg" target="_blank">ภาพโดย Piguy101, CC BY-SA 4.0, via Wikimedia Commons</a></figcaption>
  </figure>

- และในชุด
  มีหนังสือที่รวมโปรเจกต์ต่างๆ กว่าร้อยโปรเจกต์ ที่เราสามารถทำได้ด้วยชุดนี้
  เริ่มตั้งแต่[โปรเจกต์ง่ายๆ](https://resources.demco.com/snapcircuitsjrmanual.pdf)
  เช่น วงจรที่เมื่อเปิดสวิตช์แล้วไฟจะสว่าง…

  ![](https://im.dt.in.th/ipfs/bafybeibbuqry2c5isho5fmmj35cxu3iq3tifvr3hgesdzandneqbastef4/image.webp)

- …ไปจนถึง[ประกอบวิทยุ](https://www.pololu.com/file/0J174/SnapCircuitProjects306-511.pdf)ใช้เอง และอื่นๆ อีกมากมาย

  ![](https://im.dt.in.th/ipfs/bafybeiash2pirzlogmsacg2o3ozkn7mjcnt3wyvm6uhua5vjzrqimvufyu/image.webp)

- พวกนี้คือสิ่งที่ผมเรียกว่า **“mini project”**
  เป็นสิ่งประดิษฐ์เล็กๆ ที่เราสร้างได้ โดยใช้เวลาไม่นานมากครับ

  :::info ในยุคปัจจุบัน นับว่าเป็นเรื่องที่ดีมากๆ ที่การเขียนโปรแกรมเป็นอะไรที่เข้าถึงได้ง่ายมากๆ

  จำได้ว่าสมัยนั้นชุดอุปกรณ์พวกนี้ค่อนข้างแพง ถ้าจำไม่คิด ราคากล่องประมาณ 5,000 บาท
  **แต่พอเป็นการเขียนโปรแกรมคอมพิวเตอร์ ถ้ามีคอมสักเครื่องอยู่แล้ว ก็ไม่ต้องซื้ออุปกรณ์อะไรเพิ่มเลย**

  และตอนนั้นเนื่องจากมีแค่ชุดประกอบวงจรแค่ชุดเดียว
  เวลาอยากทำโปรเจกต์อื่น ก็ต้องรื้อวงจรที่ทำอยู่ออกมาก่อน ถึงจะทำอันใหม่ได้
  แต่พอเป็นการเขียนโปรแกรม เราสามารถสร้างโปรเจกต์ใหม่ได้เรื่อยๆ
  ส่วนโปรเจกต์เก่าๆ ก็เก็บไว้ได้นานเท่าที่ต้องการ

  :::
