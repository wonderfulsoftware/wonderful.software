---
authors:
  - dtinth
---

# ได้ดีไซน์มาอย่าเพิ่งรีบโค้ดทันที มาตั้งชื่อกันก่อน

<author-list></author-list>

ปกติเวลาผมทำโปรเจกต์ หลายๆ ครั้งที่ผมมักจะเริ่มเขียนโค้ดเลย แล้วก็เกิดความงงในภายหลังเมื่อเราไม่ได้ตั้งชื่อของต่างๆ ในโปรแกรมให้เป็นไปในทางเดียวกัน อย่างเช่น เวลาที่ผมทำเกม บางทีก็ใช้คำว่า User บางทีก็ใช้คำว่า Player พอพัฒนาไปได้สักพักก็เริ่มงง

ในวงการอื่นๆ (โดยเฉพาะกฏหมาย) เพื่อให้ไม่งง ก็จะมีการกำหนดคำที่จะใช้ พร้อมความหมายของแต่ละคำไว้ก่อน เพื่อให้ใช้ไปในทางเดียวกัน

![](./defs.png)

สำหรับโปรเจกต์ ELECT Live! ก่อนที่จะเริ่มโค้ด ผมจึงนำดีไซน์มา แล้วตั้งชื่อให้องค์ประกอบต่างๆ ในนั้น ซึ่งวิธีที่ง่ายที่สุดก็น่าจะเป็นการใช้ Freehand นี่แหละ

![](./sketch.png)

ข้อดีของการทำแบบนี้ คือ เราสามารถดูชื่อขององค์ประกอบต่างๆ ได้ในหน้าเดียวเลย ดีกว่าเวลาเป็นโค้ด ที่ดูได้แค่ทีละไฟล์ ทำให้เราสังเกตการตั้งชื่อที่ไม่เป็นไปในทางเดียวกันได้ง่ายขึ้น และสามารถแก้ชื่อตรงนั้นได้ทันทีเลยก่อนที่จะเริ่มโค้ด
